# Вступ до комп’ютерної графіки

###1.1. Предмет вивчення і галузі застосування комп'ютерної графіки.

Сучасна комп'ютерна графіка визначається багатьма напрямками і різноманітними застосуваннями. Для одних з них, наприклад, основою є автоматизація креслення технічної документації, для інших - проблеми оперативної взаємодії людини і комп'ютера. Сучасне розширення можливостей комп’ютерів, створених для виконання обчислень, дає можливість комп'ютеру сприймати і наочно зображувати результати обчислень, будувати необхідні комплексні креслення, схеми і т.п.. Зорове сприйняття графічної інформації для людини має важливе значення, обсяг і швидкість сприйняття зорових образів значні. Для представлення особливостей чи креслення будь-якого процесу досить декількох секунд, під час яких ми розглядаємо креслення, графік функції чи інше наочне зображення. Отже, важливість наочного представлення комп'ютером інформації важко переоцінити.

**Комп'ютерна графіка (КГ)** - це спеціальна галузь комп’ютерних дисциплін, що вивчає методи і засоби створення та обробки зображень за допомогою програмно-апаратних обчислювальних комплексів.

**Комп’ютерна графіка**– дуже обширна галузь комп’ютерних знань, яка пройшла розвиток як складна наукова дисципліна.

 Сфера застосування КГ включає чотири основні області:

***1. Відображення інформації***

***2. Проектування***

***3. Моделювання (імітація)**

***4. Графічний інтерфейс користувача.***

Розглянемо основний зміст застосування КГ для зазначених областей.

*1. Відображення інформації.* Проблема подання накопиченої інформації найкраще може бути вирішена за допомогою графічного відображення. Наприклад, дані про кліматичні зміни за тривалий період, динаміка популяцій тваринного світу, екологічний стан різних регіонів.

Сучасна наука використовує графічне представлення інформації

--візуалізація результатів експериментів

--аналіз даних натурних спостережень

--наочні картини результатів математичного моделювання процесів і явищ

Наприклад, у геології в результаті обробки тривимірних натурних даних можна отримати геометрію пластів, що залягають на великій глибині (Рис.1); у медицині широко використовуються методи діагностики, що використовують комп'ютерну візуалізацію внутрішніх органів людини.

2. Проектування (дизайн). У будівництві та техніці креслення є основою проектування нових споруд або виробів.

Процес проектування є ітеративним, тобто конструктор перебирає безліч варіантів з метою вибору оптимального за певними параметрами.

Існують розвинені програмні засоби автоматизації проектно-конструкторських робіт (САПР), що дозволяють швидко створювати креслення об'єктів, виконувати розрахунки на міцність і т.п.

3. Імітація

Створення тренажерів у різних галуззях використовує методи віртуальної реальності. Віртуальна реальність полягає у відображенні тривимірного простору на двовимірних пристроях.

4. Графічний інтерфейс користувача.* Розділ комп’ютерних дисциплін “Людино-машинна взаємодія” використовує методи та засоби комп’ютерної графіки для створення зручних інтерфейсів програмних систем.

 

Основні напрями КГ:

--образотворча комп'ютерна графіка,

-- обробка та аналіз зображень,

--аналіз сцен (перцептивна комп'ютерна графіка),

--комп'ютерна графіка для наукових абстракцій (когнітивна комп'ютерна графіка, тобто графіка, сприяюча пізнанню).

1) Образотворча комп'ютерна графіка своїм предметом має синтезовані зображення.

Основні види завдань, які вона вирішує, зводяться до таких:

--побудова моделі об'єкта й формування зображення;

--перетворення моделі й зображення;

--ідентифікація об'єкта й одержання необхідної інформації.

2) Обробка та аналіз зображень стосуються в основному дискретного (цифрового) подання фотографій та інших зображень.

Засоби комп'ютерної графіки тут використовуються для:

--підвищення якості зображення;

--оцінки зображення - визначення форми, місця розташування, розмірів і інших параметрів необхідних об'єктів;

--розпізнавання образів - виділення й класифікації властивостей об'єктів (при обробці аерокосмічних знімків, уведенні креслень, у системах навігації, виявлення і наведення).

3) Аналіз сцен пов'язаний з дослідженням абстрактних моделей графічних об'єктів і взаємозв'язків між ними.

Об'єкти можуть бути як синтезованими, так і виділеними на фотознімках. До таких завдань відносяться, наприклад, моделювання "машинного зору" (роботи), аналіз рентгенівських знімків з виділенням і відстеженням об'єкта, що цікавить (внутрішнього органу), розробка систем відеоспостереження.

4) Когнітивна комп'ютерна графіка тільки формується новий напрям, поки ще недостатньо чітко окреслений.

Це КГ для наукових абстракцій, що сприяє народженню нового наукового знання. Технічною основою для неї є потужні комп`ютери і високопродуктивні засоби візуалізації.

Одним з найбільш ранніх прикладів використання когнітивної комп'ютерної графіки є робота Ч.Страуса "Несподіване застосування ЕОМ в чистій математиці" (ТІІЕР, т. 62, № 4, 1974, с.96-99). У ній показано, як для аналізу складних алгебраїчних кривих використовується "n-мірна" дошка на основі графічного терміналу. Користуючись пристроями введення, математик може легко управляти поточними значеннями параметрів, "поглиблюючи тим самим своє розуміння ролі варіацій цих параметрів". В результаті отримано "кілька нових теорем і визначені напрямки подальших досліджень".

Комп'ютерна графіка застосовується для візуалізації даних у різних сферах людської діяльності: наука, індустрія розваг, медицина, будівництво, видавнича справа, авіація тощо.

Структура та методи комп'ютерної графіки засновані на досягненнях фундаментальних та прикладних наук: математики, фізики, хімії, біології, статистики, програмування тощо. Це стосується, як програмних, так і апаратних засобів створення та обробки зображень. Тому комп'ютерна графіка є однією з найважливіших ділянок інформатики та стимулює розвиток комп'ютерної індустрії.

###1.2. Коротка історія розвитку комп'ютерної графіки.

Перша офіційно визнана спроба використання дисплея для виводу зображення з ЕОМ - Массачусетський технологічний університет (МТІ), машина Whirlwind-I в 1950 р. А сам термін "комп'ютерна графіка" вперше використав в 1960 р. співробітник компанії Boeing У. Феттер.

На початку свого розвитку комп'ютерну графіку розглядали, як частину системного програмування для ЕОМ чи один з розділів систем автоматизованого проектування (САПР).

Перше реальне застосування КГ пов'язують з ім'ям Дж. Уїтні. Він займався кіновиробництвом в 50-60-х роках і вперше використовував комп'ютер для створення титрів до кінофільму.

Наступний крок у розвитку КГ- робота Айвена Сазерленда, який в 1961р створив програму малювання, названу ним Sketchpad (альбом для малювання). Програма використовувала світлове перо для малювання найпростіших фігур на екрані. Отримані картинки можна було зберігати і відновлювати. У цій програмі було розширено коло основних графічних примітивів, зокрема, крім ліній і точок був введений прямокутник, який задавався своїми розмірами і розташуванням.

Спочатку комп'ютерна графіка була векторною, тобто зображення формувалося з тонких ліній. Ця особливість була пов'язана з технічною реалізацією комп'ютерних дисплеїв.

Перша комп'ютерна відеогра - Spacewar ("Зоряна війна") у 1961 р. створена студентом С. Расселом.

У зв’язку зх успіхом КГ, великі корпорації зацікавлюються розробками КГ і починають комерційно підтримувати розвиток КГ.  “Дженерал моторз”, “Дженерал електрик”, приступили до комерційних розробок в області КГ.

Це було використання графічної системи з розподілом часу для багатьох етапів проектування автомобілів.

Центр досліджень в області КГ - університет штату Юта (завдяки Д.Евансу і А.Сазерленду).

Учнем Сазерленда став Е.Кетмул, майбутній творець алгоритму видалення невидимих поверхонь з використанням Z-буфера (1978). Тут же працювали Дж.Варнок, автор алгоритму видалення невидимих граней на основі розбивки області (1969) та засновник Adobe System (1982), Дж.Кларка, майбутній засновник компанії Silicon Graphics (1982).

Всі ці дослідники дуже сильно розвинули алгоритмічну сторону комп'ютерної графіки.

Щодо розвитку КГ в Україні, то слід зазначити, що перша інтерактивна графічна система автоматизованого проектування електронних схем була розроблена Київським політехнічним інститутом і Науково-дослідним інститутом автоматизованих систем керування і плануванні в будівництві (НДІАСК, Київ) і демонструвалася в 1969р.

Справжній широкий розвиток КГ пов’язаний з появою персональних комп’ютерів «Macintosh» (МАС) фірми Apple (спеціально для потреб поліграфії).

 Саме для платформи МАС почали з’являтися перші спеціалізовані операційні системи та графічні редактори. Але сталося так, що справжніми «масовими» комп’ютерами стали комп’ютери класу IBM/PC (РС). А більшість графічних оболонок та редакторів почали відтворюватися на базі графічного досвіду МАС та перекладені для комп’ютерів РС. Так з’явилася славнозвісна операційна система Windows, а також дуже велика кількість графічних пакетів, програм та редакторів (наприклад: QuickTime, Page Maker, майже всі продукти корпорації Adobe та багато інших).

У середині 1970-х років КГ продовжує розвиватися в бік все більшої реалістичності зображень. Е.Кетмул, Фонг, Ф.Кроу, Дж.Брезенхем створюють ефективні растрові алгоритми.

У 1980-ті роки з'являється цілий ряд компаній, що займаються прикладними розробками в області КГ. Silicon Graphics, Adobe System…

У 1982 році на екрани кінотеатрів вийшов фільм “Трон”, в якому вперше використовувалися кадри, синтезовані на комп'ютері (Рис.4).

 

Ще в 1979 році Джордж Лукас, глава фірми “Lucasfilm” і творець серіалу “Зоряні війни”, організував в своїй фірмі відділ, який займався впровадженням останніх досягнень КГ в кіновиробництво.

У 1990-ті роки КГ застосовується масово в кіноіндустрії, мережі Інтернет… 

Підводячи підсумки, виділяють окремі  етапи розвитку КГ.

*Перший етап* -  1960-1970-і роки, коли КГ формувалася як наукова дисципліна. У цей час розроблялися основні методи і алгоритми: відсікання, растрова розгортка графічних примітивів, зафарбування візерунками, реалістичне зображення просторових сцен (видалення невидимих ліній і граней, трасування променів, випромінюють поверхні), моделювання освітленості.

*Другий етап* -  1980-ті, коли КГ розвивається більш як прикладна дисципліна. Розробляються методи її застосування в самих різних областях людської діяльності.

*Третій етап* – з  1990-тих років, коли методи комп'ютерної графіки стають основним засобом організації діалогу "людина-комп'ютер" і залишаються такими по теперішній час.

 

###1.3. Дисплейні технології підтримки комп'ютерної графіки.

Розвиток КГ обумовлений розвитком технічних засобів її підтримки. Перш за все це пристрої виведення, якими є дисплеї. Дисплеї є найпоширенішим типом пристроїв виведення графічної інформації. Вони застосовуються скрізь - від мобільних телефонів до рекламних щитів.

За принципом відображення усі дисплеї поділяються на векторні та растрові. З експерименту в МТІ почався етап розвитку векторних дисплеїв, а саме дисплеїв з довільним скануванням променя. Векторний дисплей відображає зображення з допомогою примітивів – векторів (ліній).

Відмінна риса векторних дисплеїв є можливість безпосереднього графічного діалогу, що полягає в простій вказівці за допомогою світлового пера об'єктів на екрані (ліній, символів і т.д.).

Дисплеї з растровим скануванням променя з середини 1970-х років одержують переважне поширення.

Растрове пристрій можна розглядати як матрицю дискретних точок, кожна з яких може бути підсвічена. Відрізок будується за допомогою послідовності точок, апроксимуючих ідеальну траєкторію відрізка. Відрізки можуть виглядати як послідовність "сходинок" (ступінчастий ефект). Растрові технології відображення є значно дешевшими, ніж векторні.

У даний час існують декілька типів дисплеїв, що різняться технологіями виготовлення: дисплеї на електронно-променевій трубці (МИНУЛЕ), дисплеї на рідкокристалічних індикаторах (ТЕПЕРІШНЄ) і інші їх види (МАЙБУТНЄ). 

Дисплеї на електронно-променевій трубці мають такі недоліки – мерехтіння зображення, вага та габарити. Перевагою залишається низька їх вартість, проте з часом ця перевага все менше стає істотною у порівнянні з наступним типом дисплеїв.



Дисплеї на рідкокристалічних індикаторах  є растровими пристроями (їх теж можна представити як матрицю елементів - рідких кристалів). LCD-монітори – домінуючі сьогодні. Мають найменші габарити і енергоспоживання, тому широко використовуються в портативних комп'ютерах.

Хоча історично такий спосіб виводу зображення з'явився раніше, ніж растровий дисплей з ЕПТ, але швидко розвиватися він почав значно пізніше.

Інші типи дисплеїв  - це плазменні екрани, дисплеї на світлодіодах, електронний папір.

 

###1.4. Елементи графічної підсистеми комп'ютерної графіки

Відеоплата (відеокарта) – плата з мікросхемами, що забезпечують вивід зображення на екран. Кадровий буфер – частина основної пам'яті, в якій зберігається зображення. Відеопамять на відеокарті є двопортова – під`єднана як до шини, по якій передаються дані від центрального процесора, так і до мікросхеми, яка відповідає за вивід на дисплей, і вони можуть одночасно звертатися до неї.

Для підключення дисплеїв до комп'ютерів використовуються стандарти, що встановлюють логічні і фізичні параметри з'єднання. У даний час два найпоширеніших з них - це аналоговий VGA і цифровий DVI.

Графічний процесор, здатний швидко виконувати основні операції із зображеннями у відеопам'яті:

--*Робота з прямокутними блоками*. Мікросхема, яка забезпечує виконання такої операції, називається бліттер, тому що її основна операція - це BitBlt (Bit Block Transfer), тобто копіювання прямокутного блоку зображення в інше зображення з можливим застосуванням побітових логічних операцій (І, АБО, виключає АБО).

--Растеризація примітивів (відрізки, окружності, еліпси, прямокутники, багатокутники.) Також може підтримуватися заливання одноколірних зон іншим кольором або за шаблоном.

--*Підтримка виводу символів певним шрифтом*. Іноді шрифт можна завантажувати з основної пам'яті.У даний час цей режим використовується при завантаженні ПК, а також при роботі в режимі терміналу (частіше використовується в ОС Linux).

--Апаратне прискорення відео і фільтрація зображення. Кодування і декодування відео - дуже ресурсномістка операція, (обробка великих обсягів даних). Деякі відеокарти здатні апаратно декодувати відеопотік. У сучасних відеокартах також є підтримка телебачення високої чіткості (англ. HDTV - High Definition Television). Апаратне масштабування відео. Апаратне відображення відео в частині екрана носить назву оверлея (англ. overlay). Деякі відеокарти також можуть апаратно робити фільтрацію зображень.

Сучасні відеокарти містять також процесор опрацювання тривимірної графіки.

Програмний інтерфейс КГ

Найперші ПК, що з'явилися на початку 1980-х років, працювали винятково в текстовому режимі. Потім з'явилися карти з графічними можливостями. У зв'язку з малим розміром адресного простору (1 Мб) процесора Intel 8086 доводилося відображати тільки частину відеопам'яті в адресний простір процесора і спеціальними командами задавати, яка саме це частина.

Команди відеокарті посилалися шляхом переривань або запису інформації безпосередньо в її апаратний порт. Для використання додаткових можливостей відеокарт розробникам прикладних програм та ігор доводилося самим реалізовувати найпростіші операції для кожного їх типу.

Операційні системи з графічним інтерфейсом змінили механізм реалізації зображень на комп’ютері. Між прикладною програмою і апаратурою сформовано “прошарок”, який дозволяє вирішити питання сумісності . 

Безпосередньо на низькому рівні відеокартою управляє її драйвер - програма (фірма-розробник відеокарти), а прикладна програма звертається до нього через виклики чітко визначеного загального для всіх драйверів абстрактного інтерфейсу (англ. API - Application Programming Interface). Таким чином, з'явилася апаратна незалежність, що стало важливим кроком вперед, з урахуванням все більш зростаючої кількості відеокарт з обмеженою сумісністю.

В UNIX-подібних ОС графічний інтерфейс надається системою X Windows, що працює за принципом "клієнт-сервер". Програма-клієнт відправляє запит API по мережі (хоча для самої програми це виглядає як просто виклик функції); отримавши цей запит, програма-сервер відповідає за його виконання. Хоча така схема і є гнучкою (можна, наприклад, мати кілька дисплеїв в одного комп'ютера або, навпаки, багато комп'ютерів, підключених до одного дисплею), але в той же час вона вимагає і додаткових витрат на передачу даних по мережному протоколу.